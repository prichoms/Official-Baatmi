तो माझा मित्र आहे .
मात्र , त्यांना गती नसल्याचे आढळून आले आहे .
त्यामुळे योजनांच्या कामांची केंद्रीय नगरविकास खात्याचे अधिकारी पाहणी करणार आहेत .
या पार्श्‍वभूमीवर योजनांमध्ये बदल करण्याचा निर्णय घेण्यात आला आहे .
त्यात , महापालिकेच्या योजनांची अंमलबजावणी त्यांच्या पातळीवर होणार आहे , तर ‘ पीएमपी ’ने आखलेल्या तीन प्रकल्पांच्या अंमलबजावणीची जबाबदारी ‘ पीएमपी ’ कडेच असेल , असे सांगण्यात आले आहे .
प्रकल्पातील काही योजना वगळण्यात येणार असल्याने शिक्षण , आरोग्य , पर्यटन आणि पर्यावरणाचा योजनांमध्ये समावेश करण्यात येणार असल्याचे स्पष्ट करण्यात आले आहे .
जगताप म्हणाले , " या प्रकल्पातील काही योजनांचे स्वरूप बदलण्याचा प्रयत्न आहे .
त्यानुसार नव्या चार घटकांवर काम करण्यात येणार असून , त्याबाबत संचालक मंडळाच्या बैठकीत चर्चा करून निर्णय घेण्यात येतील .
त्या त्या यंत्रणांकडे योजना वर्ग केल्यानंतर त्यांच्या खर्चात कपात होणार आहे .
तो खर्च नव्या योजनांकरिता वापरण्यात येईल .
शिवाय शिक्षण , आरोग्य आणि पर्यावरण या क्षेत्रातील कामांसाठी नव्याने काही तरतूदही करण्याचे नियोजन आहे .
योजना निश्‍चित झाल्यानंतर त्यांच्या अंमलबजावणीच्या दृष्टीने कार्यवाही करू .
" स्मार्ट सिटी प्रकल्पातील योजनांचा आढावा घेण्यासाठी येत्या दहा नोव्हेंबरला संचालक मंडळाची बैठक होणार आहे .
बैठकीत , सल्लागार कंपनी असलेल्या ‘ मॅकेन्झी ’ बाबत निर्णय घेतला जाण्याची शक्‍यता आहे .